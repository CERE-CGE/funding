----------------------------------
*********************************
* Sammanfattning (max 800 tecken)
*********************************
----------------------------------

----------------
* Specifikation
----------------
Projektsammanfattning ska omfatta max 800 tecken och skrivas både på
svenska och på engelska. Den ska skrivas på ett populärvetenskapligt
sätt så att även den som är oinvigd i ämnet med lätthet förstår vad
projektet handlar om.
----------------
* Förslag svenska
----------------
Det finns i Sverige ett antal energimodeller med varierande
upplösningsgrad och fokus. MARKAL är ett viktigt exempel på en
detaljerad modell där dock de övergripande ekonomiska mekanismer
spelar en underordnad roll; fokus ligger istället på att beskriva
energisystemet i  detalj, snarare än på hur energimarknader agerar och
interagerar med ekonomins övriga marknader. Konjunkturinstitutets
modell (EMEC) är inte direkt en energimodell, utan en allmän
jämviktsmodell som ofta används för att studera energi- och
miljöpolitiska spörsmål. Här finns möjligheter att fånga upp det
komplexa samspelet mellan ekonomins alla marknader. Vad som saknas
idag är en modell som i någon mening kombinerar MARKALs detaljrikedom
med EMECs systemperspektiv. Vårt projekt avser att, i någon mån, fylla
igen denna lucka och bygga ett nytt och mycket användbart verktyg för
analys av energifrågor i ett samhällsekonomiskt perspektiv.

Huvudstudie:
Den typ av modell vi föreslår kommer att göra det möjligt att
analysera effekter av politiska åtgärder riktade mot enskilda såväl
som grupper av kraftslag i ett systemperspektiv. Verktyget kommer
utgöra ett viktigt bidrag till det spektrum av analysverktyg som idag
finns vad gäller den samhällsekonomiska analysen av svensk
energipolitik. Vi bygger en så kallad hybridmodell där detaljerad
mikrodata kombineras med de mer aggregerade data vanligtvis
förekommande i allmän jämviktsmodeller.

Vi kommer att bygga modellen med beaktande av flera viktiga aspekter
på elmarknaden i långsiktigt perspektiv, där det är särskilt viktigt
att möjliggöra analys i regioner som är större än Sverige, främst då
Norden och Baltikum. Vi bygger vidare på det samarbete vi redan inlett
med GTAP-gruppen (Purdue University), en global nationalekonomisk
databas som fokuserar handelsflöden mellan länder. Kopplingen mellan
en svensk modell och GTAP-data kommer möjliggöra ett studium av
indirekta återverkningar på de svenska energimarknaderna och svensk
industri, orsakade av skiften av Europeisk energi- och klimatpolitik
vars direkta mål och fokus avser olika Europeiska marknader. Vidare
avser vi att samarbeta med Prof. Peichen Gong, som bygger en
skogsekonomisk sektormodell över Sverige/Baltikum. Genom att samordna
dessa tre modellansatser ges en unik möjlighet att specialstudera
konkurrenskraftsfrågor inom en given industri, samtidigt som vi kan
beskriva centrala anpassningar på nyckelmarknader. Upplägget möjliggör
en detaljerad samhällsekonomisk analys av en gemensam nordisk och
baltisk elmarknad, inklusive hur förändringar av EUs energi- och
miljöpolitik kan tänkas påverka dessa marknader. Vi kommer att börja
med att bygga en sk statisk modell, där huvudinriktningen blir
politikval (här främst styrmedelsval) efter 2020.

Vi avser även att specialstudera vissa frågor av stort intresse i
sammanhanget. Specialstudierna är baserade på den modell som utvecklas
i huvudstudien.

Specialstudie 1: Bas- och reglerkraft
Vattenkraftens möjlighet att lagras i dammar och effektivt anpassa
produktionen mot efterfrågan på el eller variationen i annan
elproduktion gör den mycket viktig i det svenska energisystemet. Den
är särskilt viktig i ett energisystem som får allt mer väderberoende
kraft, som sol- och vindkraft. En annan viktig komponent i den svenska
elförsörjningen är kärnkraften. Kärnkraften producerar baskraft i
Sverige och är inte lika viktig vad gäller reglering, men utgör inte
desto mindre en stor andel av den totala elproduktionen. Tid efter
annan dyker kravet om dess avveckling upp, nu senast i en motion av
Miljöpartiet (Motion 2013/14:N430).  En inskränkning i utbudet av
kärnkraft eller vattenkraft kommer med stor sannolikhet få stora
ekonomiska konsekvenser i ett land som Sverige med stora inslag av
elintensiv industri. Vidare är det viktigt att försöka utröna
spridningseffekterna i ekonomin.

Specialstudie 2: Energieffektivisering

Forskningsfråga: Hur påverkar energieffektiviseringsprogram
samhällsekonomi och energianvändning?

Enligt EUs klimatmål som nyligen framförhandlades skall
koldioxidutsläppen reduceras med minst 40 %, öka den förnyelsebara
energin med minst 27 % samt öka energieffektiviteten med minst 27 %
fram till år 2030, jämfört med år 1990. Reduceringen av
koldioxidutsläppen med 40 % kommer fördelas mellan medlemsstaterna
enligt nycklar baserade på BNP per capita medan de 27 procenten för
förnyelsebar energi gäller för EU som helhet och inte på nationell
nivå. De 27 procenten på energisparande är inte bindande på någon
nivå. I det gällande parlamentariska läget kan det vara svårt att
gissa sig till vilken väg sverige kommer ta i de ej fördelade
målsättnigarna för energieffektivisering och förnybarhet. Vår idé är
därför att undersöka direkta effekter av ett flertal olika möjliga
kombinationer av mål.

För att uppnå dessa mål, kommer ett några olika styrmedel testas i
modellen i termer av tänkta energieffektiviseringsprogram som påverkar
offentliga sektor, små och och medelstora företag, energiintensiva
industrier och hushåll. Det förväntas att dessa
effektiviseringsprogram kommer minska efterfrågan på el och pressa ner
elpriserna. En minskad energiförbrukning på grund av förbättrad
energieffektivitet kan leda till ökade utgifter på andra varor och
tjänster, och stimulera tillväxt och sysselsättning. Icke desto mindre
kan denna ökning av konsumtionen av varor och tjänster i sin tur öka
energiförbrukningen. Denna så kallade rekyleffekt, blir en viktig
faktor som måste övervägas. För att fånga denna rekyleffekt krävs en
allmän jämviktsmodell med detaljerad beskrivning av energisektorn,
dvs. den modell som vi avser utveckla i projektet.

Val av typ av styrmedel och grad av energieffektivisering kan få högst
olika inverkan på svensk ekonomi som helhet, men även olika inverkan
på elmarknaden och i förlängningen energiintensiv industri, beroende
av en stabil elförsörjning.

Specialstudie 3: Förnybar Energi
Forskningsfråga: Vad innebär marknadsförstoring av
elcertifaktsmarknaden för elpris och samhällsekonomi?

Svenska och norska parter är skyldiga att köpa elcertifikat
motsvarande viss del av elförsäljningen eller användning. Målet för
det svenska elcertifikatsystemet är att öka produktionen av förnybar
el med 25 TWh till år 2020 jämfört med år 2002. Dessutom har Sverige
och Norge, sedan 1 januari 2012, en gemensam elcertifikatmarknad som
gör det möjligt att handla elcertifikat för förnybar elproduktion
mellan dessa länder. Syftet med denna gemensamma marknad är att öka
den förnybara elproduktionen med 26,4 TWh. Nyligen har den svenska
Energimyndigheten föreslagit att öka kvoten med ca 8 TWh per år mellan
2016-2019. Det är viktigt att undersöka vad detta innebär för priset
på el och därmed på hela ekonomin.


----------------------------------
*********************************
** Motivering (max 1 A4-sida)
*********************************
----------------------------------
----------------
* Specifikation
----------------
Motivera projektet med utgångspunkt i nedanstående punkter och ange i
förekommande fall kopplingen till resultat från tidigare genomfört
program eller förstudie:
- En kort beskrivning av utvecklingsstegen, nyhetsvärde
- Energirelevans. , grad av betydelse för energisystemets utveckling
  inklusive bedömning av potential vid storskalig användning
- Industrirelevans - grad av betydelse för industrins utveckling
- Marknadsförutsättningar
- Resultatnytta, förväntade resultat. Är resultaten generellt
  tillämpbara eller är det begränsat? Föranleder resultatet
  fortsättningar i nya projekt?
- Förankring, hur är projektet förankrat i respektive deltagande
  organisation.
- Om rent forskningsprojekt, finns industriförankring?
- Forskargruppens kvalitet, forskargruppens förmåga att genomföra
  projektet
- Miljömål, specifikation av direkt eller indirekt koppling till
  aktuellt miljömål. Se www.miljomal.nu
----------------
* Förslag svenska
----------------
Energifrågorna blir allt viktigare och avvägningarna alltmer
komplexa. Förvånansvärt nog lever energiekonomin idag en rätt
undanskymd tillvaro på svenska universitet, i alla fall på ekonomiska
institutioner. CERE har lanserat en signifikant satsning på
ämnesområdet. Ett viktigt motiv är att utveckla CGE-modelleringen i
Sverige med tyngdpunkt på att utveckla energisidan.  Att se den
energipolitiska utvecklingen i ett systemperspektiv ter sig också allt
viktigare, inte minst med tanke på vad som hänt på energimarknaderna.

Det finns i Sverige ett antal energimodeller med varierande
upplösningsgrad och fokus. MARKAL är ett viktigt exempel på en
detaljerad modell där dock de övergripande ekonomiska mekanismer
spelar en underordnad roll; fokus ligger istället på att beskriva
energisystemet i detalj, snarare än på hur energimarknader agerar och
interagerar med ekonomins övriga marknader. Konjunkturinstitutets
modell (EMEC) är inte direkt en energimodell, utan en allmän
jämviktsmodell som ofta används för att studera energi- och
miljöpolitiska spörsmål. Här finns möjligheter att fånga upp det
komplexa samspelet mellan ekonomins alla marknader. Vad som saknas
idag är en modell som i någon mening kombinerar MARKALs detaljrikedom
med EMECs systemperspektiv. Vårt projekt avser att, i någon mån, fylla
igen denna lucka och bygga ett nytt och mycket användbart verktyg för
analys av energifrågor i ett samhällsekonomiskt perspektiv.

----------------------------------
*********************************
** Bakgrund (max 1½ A4-sida)
*********************************
----------------------------------

----------------
* Specifikation
----------------
Beskriv nuvarande behov av forskning och gjorda erfarenheter inom
området för sökt bidrag, dels inom branschen och dels ur det
nationella och internationella kunskapsperspektivet. Beskriv de
problem och möjligheter som finns inom området, energimässiga,
miljömässiga, ekonomiska, tekniska etc. Beskriv genomförbarhet, kommer
projektet att kunna genomföras enligt uppsatta mål, vilka är
riskerna/hindren, problemen?

Redogör även för vad som tidigare gjorts inom området. Är projektet
nytt eller en fortsättning på ett tidigare projekt? Vilka resultat har
tidigare projekt gett?  Redogör också för forskargruppens totala
verksamhet. Nuvarande samarbeten, industrikontakter etc.
----------------
* Förslag svenska
----------------
Enligt en nyligen utkommen utredning (SOU 2013:69) kan förutsättningar
för den svenska vattenkraften komma att omprövas i grunden. Målet är
att alla vattenverksamheter ska bedrivas i överensstämmelse med dagens
Miljöbalk och EU-rättsliga krav. Det kan därför bli aktuellt med helt
nya tillstånd och villkor för många vattenkraftverk. Med anledning av
detta har det framförts farhågor om nedläggning och begränsade
investeringar i vattenkraft ifall de i utredningen framlagda förslagen
genomförs. Vattenkraftens möjlighet att effektivt anpassa produktionen
mot efterfrågan på el eller variationen i annan elproduktion gör den
mycket viktig i det svenska energisystemet. Den är särskilt viktig i
ett energisystem som får allt mer väderberoende kraft, som sol- och
vindkraft.

En annan viktig komponent i den svenska elförsörjningen är
kärnkraften. Kärnkraften producerar baskraft i Sverige och är inte
lika viktig vad gäller reglering, men utgör inte desto mindre en stor
andel av den totala elproduktionen. Det råder parlamentarisk oenighet
i frågan om kärnkraftens vara eller icke vara i den svenska
energipolitiken. Tid efter annan dyker kravet om dess avveckling upp,
nu senast i en motion av Miljöpartiet (Motion 2013/14:N430).

En tredje faktor med inverkan på den svenska elmarknaden är de
klimatmål som fastställs på EU-nivå. Enligt EUs klimatmål som nyligen
framförhandlades skall koldioxidutsläppen reduceras med minst 40 %,
öka den förnyelsebara energin med minst 27 % samt öka
energieffektiviteten med minst 27 % fram till år 2030, jämfört med
år 1990. Reduceringen av koldioxidutsläppen med 40 % kommer fördelas
mellan medlemsstaterna enligt nycklar baserade på BNP per capita medan
de 27 procenten för förnyelsebar energi gäller för EU som helhet och
inte på nationell nivå. De 27 procenten på energisparande är inte
bindande på någon nivå. I det gällande parlamentariska läget kan det
vara svårt att gissa sig till vilken väg sverige kommer ta i de ej
fördelade målsättnigarna för energieffektivisering och
förnybarhet.
